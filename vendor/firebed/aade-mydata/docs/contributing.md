# Contributing

Τα περισσότερα λογισμικά ERP διαβίβασης παραστατικών στο myDATA, ευτυχώς ή δυστυχώς, ανήκουν στα χέρια των ολίγων
εταιρειών. Οι εταιρείες αυτές, που ταυτόχρονα είναι και πάροχοι ηλεκτρονικής τιμολόγησης, απέκτησαν χιλιάδες
πελάτες μέσα σε λίγο χρονικό διάστημα και πλέον δικαιολογημένα αδυνατούν να εξυπηρετήσουν όλους.

Προσωπικά, χρειάστηκε αρκετές φορές να επικοινωνήσω μαζί τους. Κανένας δεν απαντούσε στα mail μου, τα τηλέφωνα
ήταν συνεχώς απασχολημένα και όταν ήμουν τυχερός και έβρισκα γραμμή με έβαζαν σε αναμονή για 10 λεπτά. Δε θέλω
καν να μιλήσω για τους μεταπωλητές τους, που απλά τους έβλεπες 1 φορά στην εγκατάσταση του προγράμματος ERP 🤐.

Αυτό για μένα σημαίνει πως υπάρχουν χιλιάδες δυσαρεστημένοι επιχειρηματίες. Επιχειρήσεις που αναγκάστηκαν να
χρησιμοποιήσουν συγκεκριμένα ERP προγράμματα επειδή τους το επέβαλε το Ελληνικό κράτος. Επιχειρήσεις που
ψάχνουν απαντήσεις δίχως αποτέλεσμα. Επιχειρήσεις που χρειάζονται προγραμματιστές που να μπορούν να τους
υποστηρίξουν όποτε χρειαστεί.

Αυτός ήταν ένας από τους παράγοντες που με οδήγησαν στην ανάπτυξη αυτού του API. Η ιδέα μόνο πως το συγκεκριμένο 
API μπορεί βοηθήσει έστω και λίγους προγραμματιστές με κάνει πραγματικά χαρούμενο. Ωστόσο, είναι δύσκολο να
καλύψω όλες τις ανάγκες των επιχειρήσεων μόνος μου. Αυτό είναι το σημείο που χρειάζομαι τη βοήθειά σας.

> [!TIP]
> **Κάθε συνεισφορά στην ανάπτυξη του, κάποια ιδέα, πρόταση, παρατήρηση, πρόβλημα ή ακόμα και κάποιο κομμάτι
> κώδικα που θα θέλατε να προσθέσετε, μη διστάσετε να το κάνετε.** 

Μπορείτε να συνεισφέρετε στον κώδικα: 
- είτε κάνοντας fork το [repository](https://github.com/firebed/aade-mydata) και στη συνέχεια κάνοντας pull request
- είτε ανοίγοντας ένα [issue στο GitHub](https://github.com/firebed/aade-mydata/issues)
- είτε στέλνοντας email στο [dev@invoicemaker.gr](mailto:dev@invoicemaker.gr)

## Απαιτήσεις

- [PSR-12 Coding Standard](https://www.php-fig.org/psr/psr-12/)
- **Προσθέστε δοκιμές!** - Το παράδειγμά σας δε θα γίνει αποδεκτό αν δεν έχει δοκιμές.
- **Τεκμηριώστε οποιαδήποτε αλλαγή στη συμπεριφορά**.
- **Ένα PR ανά feature** - Αν θέλετε να κάνετε περισσότερα από ένα feature, στείλτε πολλαπλά PR.
- **Μην αλλάζετε την έκδοση στο `composer.json`** - Αυτό θα γίνει από τον διαχειριστή του repository.
- **Χρησιμοποιήστε τον τίτλο του issue ως τίτλο του PR** - Αυτό κάνει την παρακολούθηση πιο εύκολη.
- Αν χρειάστηκε να κάνετε πολλαπλά commits, συμπιέστε τα σε ένα με την εντολή `git rebase -i` πριν το push.