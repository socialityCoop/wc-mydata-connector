# ΑΑΔΕ myDATA REST API

Το invoicemaker.gr παρέχει μια εκφραστική, ευέλικτη διεπαφή που έχει αναπτυχθεί με τη χρήση της γλώσσας **PHP** για την επικοινωνία με την εφαρμογή myDATA της Ανεξάρτητης Αρχής Δημοσίων Εσόδων (ΑΑΔΕ).
Παρέχει μια εύκολη και γρήγορη λύση για την αποστολή και λήψη παραστατικών, ακύρωση παραστατικών, χαρακτηρισμός και λήψη εσόδων και εξόδων και λήψη αναφορών ΦΠΑ.

## Σε ποιούς απευθύνεται;
Το invoicemaker.gr απευθύνεται σε όλους τους φορείς που έχουν υποχρέωση να αποστέλλουν παραστατικά στην εφαρμογή myDATA της ΑΑΔΕ, όπως επιχειρήσεις, ελεύθερους επαγγελματίες, οργανισμούς και άλλους φορείς που εκδίδουν παραστατικά.

Το invoicemaker.gr απευθύνεται επίσης στους προγραμματιστές (developers) που θέλουν να ενσωματώσουν την υποστήριξη του myDATA στις εφαρμογές τους εντελώς δωρεάν.

> [!NOTE]
> Αν είστε ελεύθερος επαγγελματίας ή επιχείρηση και θέλετε να αποστέλλετε τιμολόγια στο myDATA, μπορείτε να εγγραφείτε στο invoicemaker.gr και να ξεκινήσετε αμέσως.
>
> <a class='button' href='https://www.invoicemaker.gr'>Δείτε περισσότερα</a>
 
## Γιατί το invoicemaker.gr;
Το invoicemaker.gr παρέχει μια εύκολη και γρήγορη λύση για την αποστολή και λήψη δεδομένων από το myDATA.

### Open source
Το invoicemaker.gr είναι μια ανοικτού κώδικα λύση, που σημαίνει ότι αν είστε προγραμματιστής μπορείτε να το χρησιμοποιήσετε εντελώς δωρεάν.

### Seamless integration

Το invoicemaker.gr διαχειρίζεται τη μετατροπή δεδομένων σε XML και από XML, επιτρέποντας την αποστολή και λήψη δεδομένων με τη χρήση αυτής της μορφής. 
Αυτό επιτρέπει την αλληλεπίδραση των δεδομένων με το myDATA με ευκολία και αξιοπιστία.

### XML Structure
Η σωστή δομή και σειρά των πεδίων στο XML είναι απαραίτητες για το myDATA.
Πριν από την έκδοση 4, η σειρά των πεδίων στο XML αντιστοιχούσε με τη σειρά που ο χρήστης συμπλήρωνε τα απαραίτητα πεδία. 
Ωστόσο, αυτό προϋποθέτει ότι ο χρήστης πρέπει να γνωρίζει εξαρχής με ποια σειρά πρέπει να συμπληρώσει τα πεδία ή να
ανατρέχει συνεχώς στις οδηγίες για να εντοπίσει την απαιτούμενη κατάταξη πεδίων.

Από την έκδοση 4 και μετά, το invoicemaker.gr αναλαμβάνει αυτόματα τη σωστή δόμηση του XML,
εξαλείφοντας την ανάγκη για επίπονη χειρονακτική παρέμβαση. Με αυτόν τον τρόπο, δε χρειάζεται να ανησυχείτε για τη
δομή του XML ή τη σειρά των πεδίων.

### Code completion
Το invoicemaker.gr παρέχει έναν πλήρη κατάλογο με όλες τις διαθέσιμες μεθόδους, τα οποία μπορείτε να χρησιμοποιήσετε για να αλληλεπιδράσετε με το myDATA.
Κάθε μέθοδος είναι πλήρως τεκμηριωμένη κατά τις οδηγίες του myDATA, παρέχοντας πλήρη κατανόηση της λειτουργίας της.

<img src="/images/code-completion.webp" alt="invoicemaker.gr code completion example">
